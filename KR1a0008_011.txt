# -*- mode: mandoku-view -*-
#+TITLE: 周易集解
#+DATE: 2015-09-23 09:34:11
#+PROPERTY: JUAN 11
<pb:KR1a0008_WYG_011-1a>¶
欽定四庫全書¶
　周易集解卷十一¶
　　　　　　　　　　　　唐　李鼎祚　撰¶
序卦曰物不可以終止故受之以漸漸者進也¶
　崔憬曰終止雖獲敦艮時行湏漸進行故曰物不可¶
　終止故受之以漸漸者進也¶
䷴(艮下/巽上)漸女歸吉利貞¶
　虞翻曰否三之四女謂四歸嫁也坤三之四承五進¶
<pb:KR1a0008_WYG_011-1b>¶
　得位往有功反成歸妹兊女歸吉初上失位故利貞¶
　可以正邦也¶
彖曰漸之進也女歸吉也¶
　虞翻曰三進四得位隂陽體正故吉也¶
進得位往有功也¶
　虞翻曰功謂五四進承五故往有功巽為進也¶
進以正可以正邦也其位剛得中也¶
　虞翻曰謂初已變為家人四進已正而上不正三動¶
<pb:KR1a0008_WYG_011-2a>¶
　成坤為邦上來反三故進以正可以正邦其位剛得¶
　中與家人道正同義三在外體之中故稱得中乾文¶
　言曰中不在人謂三也此可謂上變既濟定者也¶
止而巽動不窮也¶
　虞翻曰止艮也三變震為動上之三據坤動震成坎¶
　坎為通故動不窮往來不窮謂之通¶
象曰山上有木漸君子以居賢德善俗¶
　虞翻曰君子謂否乾乾為賢德坤隂小人柔弱為俗¶
<pb:KR1a0008_WYG_011-2b>¶
　乾四之坤為艮為居以陽善隂故以居賢德善俗也¶
初六鴻漸于干小子厲有言无咎¶
　虞翻曰鴻大鴈也離五鴻漸進也小水從山流下稱¶
　干艮為山為小徑坎水流下山故鴻漸于干也艮為小¶
　子初失位故厲變得正三動受上成震震為言故小¶
　子厲有言无咎也¶
象曰小子之厲義无咎也¶
　虞翻曰動而得正故義无咎也¶
<pb:KR1a0008_WYG_011-3a>¶
六二鴻漸于磐飲食衎衎吉¶
　虞翻曰艮為山石坎為聚聚石稱磐初已之正體噬¶
　嗑食坎水陽物竝在頤中故飲食衎衎得正應五故¶
　吉¶
象曰飲食衎衎不素飽也¶
　虞翻曰素空也承三應五故不素飽¶
九三鴻漸于陸¶
　虞翻曰高平稱陸謂初已變坎水為平三動之坤故¶
<pb:KR1a0008_WYG_011-3b>¶
　鴻漸于陸¶
夫征不復¶
　虞翻曰謂初已之正三動成震震為征為夫而體復¶
　象坎陽死坤中坎象不見故夫征不復也¶
婦孕不育凶¶
　虞翻曰孕妊娠也育生也巽為婦離為孕三動成坤¶
　離毁夫位故婦孕不育凶¶
利用禦冦¶
<pb:KR1a0008_WYG_011-4a>¶
　虞翻曰禦當也坤為用巽為髙艮為山離為戈兵甲¶
　胄坎為冦自上禦下三動坤順坎象不見故利用¶
　禦宼順相保保大也¶
象曰夫征不復離羣醜也¶
　虞翻曰坤三爻為醜物三稱羣也¶
婦孕不育失其道也¶
　虞翻曰三動離毁陽隕坤中故失其道也¶
利用禦宼順相保也¶
<pb:KR1a0008_WYG_011-4b>¶
　虞翻曰三動坤順坎象不見故以順相保也¶
六四鴻漸于木或得其桷无咎¶
　虞翻曰巽為木桷椽也方者謂之桷巽為交為長木¶
　艮為小木坎為脊離為麗小木麗長木巽繩束之象¶
　脊之形椽桷象也故或得其桷得位順五故无咎四¶
　已承五又顧得三故或得其桷也矣¶
象曰或得其桷順以巽也¶
　虞翻曰坤為順以巽順五○案四居巽木爻隂位正¶
<pb:KR1a0008_WYG_011-5a>¶
　直桷之象也自二至五體有離坎離為飛鳥而居坎¶
　水鴻之象也鴻隨陽鳥喻女從夫卦眀漸義爻皆稱¶
　焉¶
九五鴻漸于陵婦三歲不孕¶
　虞翻曰陵丘婦謂四也三動受上時而四體半艮山¶
　故稱陵巽為婦離為孕坎為歲三動離壞故婦三歲¶
　不孕¶
終莫之勝吉¶
<pb:KR1a0008_WYG_011-5b>¶
　虞翻曰莫无勝陵也得正居中故莫之勝吉上終變¶
　之三成旣濟定坎為心故象曰得所願也¶
象曰終莫之勝吉得所願也¶
　虞翻曰上之三旣濟定故得所願也¶
上九鴻漸于陸¶
　虞翻曰陸謂三也三坎為平變而成坤故稱陸也¶
其羽可用為儀吉¶
　虞翻曰謂三變受成旣濟與家人彖同義上之二得¶
<pb:KR1a0008_WYG_011-6a>¶
　正離為鳥故其羽可用為儀吉三動失位坎為亂乾¶
　四止坤象曰不可亂彖曰進以正邦為此爻發也三¶
　已得位又變受上權也孔子曰可與適道未可與權¶
　宜无怪焉¶
象曰其羽可用為儀吉不可亂也¶
　虞翻曰坤為亂上來正坤六爻得位成旣濟定故不¶
　可亂也○干寳曰處漸髙位斷漸之進順艮之言謹¶
　巽之全履坎之通據離之耀婦德旣終母敎又眀有¶
<pb:KR1a0008_WYG_011-6b>¶
　德而可受有儀而可象故曰其羽可以為儀不可亂¶
　也¶
序卦曰進必有所歸故受之以歸妹¶
　崔憬曰鴻漸于磐飲食衎衎言六比三女漸歸夫之¶
　象也故云進必有所歸也¶
䷵(兌下/震上)歸妹¶
　虞翻曰歸嫁也兌為妹泰三之四坎月離日俱歸妹¶
　象隂陽之義配日月則天地交而萬物通故以嫁娶¶
<pb:KR1a0008_WYG_011-7a>¶
　也¶
征凶¶
　虞翻曰謂四也震為征三之四不當位故征凶也¶
无攸利¶
　虞翻曰謂三也四之三失正无應以柔乘剛故无攸¶
　利也¶
彖曰婦妹天地之大義也¶
　虞翻曰乾天坤地三之四天地交以離日坎月戰隂¶
<pb:KR1a0008_WYG_011-7b>¶
　陽隂陽之義配日月則萬物興故天地之大義乾主¶
　壬坤主癸日月會北震為𤣥黄天地之雜震東兌西¶
　離南坎北六十四卦此象最備四時正卦故天地之¶
　大義也¶
天地不交而萬物不興¶
　虞翻曰乾三之坤四震為興天地以離坎交隂陽故¶
　天地不交則萬物不興矣○王肅曰男女交而後人¶
　民蕃天地交然後萬物興故歸妹以及天地交之義¶
<pb:KR1a0008_WYG_011-8a>¶
　也¶
歸妹人之終始也¶
　虞翻曰人始生乾而終於坤故人之終始雜卦曰歸¶
　妹女之終謂隂終坤癸則乾始震庚也○干寳曰歸¶
　妹者衰落之女也父旣沒矣兄主其禮子續父業人¶
　道所以相終始也¶
説以動所歸妹也¶
　虞翻曰説兌動震也謂震嫁兌所歸必妹也¶
<pb:KR1a0008_WYG_011-8b>¶
征凶位不當也¶
　崔憬曰中四爻皆失位以象歸妹非正嫡故征凶也¶
无攸利柔乘剛也¶
　王肅曰以征則有不正之凶以處則有乘剛之進也¶
　故无所利矣¶
象曰澤上有雷歸妹¶
　干寳曰雷薄於澤八月九月將藏之時也君子象之¶
　故不敢恃當今之虞而慮將來禍也¶
<pb:KR1a0008_WYG_011-9a>¶
君子以永終知敝¶
　虞翻曰君子謂乾也坤為永終為敝乾為知三之四¶
　為永終四之三兊為毁折故以永終知敝○崔憬曰¶
　歸妹人之始終也始則征凶終則无攸利故君子以¶
　永終知敝為戒者也¶
初九歸妹以娣跛能履征吉¶
　虞翻曰震為兄故嫁妹謂三也初在三下動而應四¶
　故稱娣履禮也初九應變成坎坎為曳故跛而履應¶
<pb:KR1a0008_WYG_011-9b>¶
　在震為征初為娣變為隂故征吉也¶
象曰歸妹以娣以恒也跛能履吉相承也¶
　虞翻曰陽得位故以恒恒動初承二故吉相承也¶
九二眇而視利幽人之貞¶
　虞翻曰視應五也震上兌下離目不正故眇而視幽¶
　人謂二之初動二在坎中故稱幽人變得正震喜兊¶
　説故利幽人之貞與履二同義也¶
象曰利幽人之貞未變常也¶
<pb:KR1a0008_WYG_011-10a>¶
　虞翻曰常恒也乘初未之五故未變常矣¶
六三歸妹以須反歸以娣¶
　虞翻曰須需也初至五體需象故歸妹以須娣謂初¶
　也震為反反為歸也三失位四反得正兊進在四見¶
　初進之初在兌後故反歸以娣¶
象曰歸妹以須未當也¶
　虞翻曰三未變之陽故位未當¶
九四歸妹愆期遲歸有時¶
<pb:KR1a0008_WYG_011-10b>¶
　虞翻曰愆過也謂二變三動之正體大過象坎月離¶
　日為期三變日月不見故愆期坎為曳震為行行曳¶
　故遲也歸謂反三震春兑秋坎冬離夏四時體正故¶
　歸有時也¶
象曰愆期之志有待而行也¶
　虞翻曰待男行矣¶
六五帝乙歸妹其君之袂不如其娣之袂良¶
　虞翻曰三四已正震為帝坤為乙故曰帝乙泰乾為¶
<pb:KR1a0008_WYG_011-11a>¶
　良為君乾在下為小君則妹也袂口袂之飾也兌為¶
　口乾為衣故稱袂謂三失位无應娣袂謂二得中應¶
　五三動成乾為良故其君之袂不如其娣之袂良故¶
　象曰以貴行也矣¶
月幾望吉¶
　虞翻曰幾其也坎月離日兌西震東日月象對故曰¶
　幾望二之五四復三得正故吉也與小畜中孚月幾¶
　望同義也¶
<pb:KR1a0008_WYG_011-11b>¶
象曰帝乙歸妹不如其娣之袂良也¶
　虞翻曰三四復正乾為良¶
其位在中以貴行也¶
　虞翻曰三四復二之五成旣濟五貴故以貴行也¶
上六女承筐无實¶
　虞翻曰女謂應三兊也自下受上稱承震為筐以隂¶
　應隂三四復位坎為虛故无實象曰承虛筐也¶
士刲羊无血无攸利¶
<pb:KR1a0008_WYG_011-12a>¶
　虞翻曰刲㓨也震為士兌為羊離為刀故士刲羊三¶
　四復位成泰坎象不見故无血三柔承剛故无攸利¶
　也¶
象曰上六无實承虛筐也¶
　虞翻曰泰坤為虛故承虛筐也¶
序卦曰得其所歸者必大故受之以豐豐者大也¶
　崔憬曰歸妹者姪娣媵國三人凡九女為大援故言¶
　得其所歸者必大也¶
<pb:KR1a0008_WYG_011-12b>¶
䷧(離下/震上)豐亨¶
　虞翻曰此卦三隂三陽之例當從泰二之四而豐三¶
　從噬嗑上來之三折四於五獄中而成豐故君子以¶
　折獄𦤺刑隂陽交故通噬嗑所謂利用獄者此卦之¶
　謂也¶
王假之¶
　虞翻曰乾為王假至也謂四宜上至五動之正成乾¶
　故王假之尚大也¶
<pb:KR1a0008_WYG_011-13a>¶
勿憂宜日中¶
　虞翻曰五動之正則四變成離離日中當五在坎中¶
　坎為憂故勿憂宜日中體兩離象照天下也日中則¶
　昃月盈則蝕天地盈虛與時消息○干寳曰豐坎宮¶
　隂世在五以其宜中而憂其側也坎為夜離為晝以¶
　離變坎至于天位日中之象也殷水德坎象晝敗而¶
　離居之周伐殷居王位之象也聖人德大而心小旣¶
　居天位而戒懼不怠勿憂者勸勉之言也猶詩曰上¶
<pb:KR1a0008_WYG_011-13b>¶
　帝臨汝無貳爾心言周德當天人之心宜居王位故¶
　宜日中¶
彖曰豐大也眀以動故豐¶
　崔憬曰離下震上眀以動之象眀則見微動則成務¶
　故能大矣¶
王假之尚大也¶
　姚信曰四體震王假大也四上之五得其盛位謂之¶
　大¶
<pb:KR1a0008_WYG_011-14a>¶
勿憂宜日中¶
　九家易曰震動而上故勿憂也日者君中者五君宜¶
　居五也謂隂處五日中之位當傾昃矣¶
宜照天下也¶
　虞翻曰五動成乾乾為天四動成兩離重眀麗正故¶
　宜照天下謂化成天下也¶
日中則昃¶
　荀爽曰豐者至盛故曰中下居四日昃之象也¶
<pb:KR1a0008_WYG_011-14b>¶
月盈則蝕¶
　虞翻曰月之行生震見兌盈於乾甲五動成乾故月¶
　盈四變體噬嗑食故則食此豐其屋蔀其家也¶
天地盈虛與時消息而况於人乎况於鬼神乎¶
　虞翻曰五息成乾為盈四消入坤為虛故天地盈虛¶
　也豐之旣濟四時象具乾為神人坤為鬼鬼神與人¶
　亦隨時消息謂人謀鬼謀百姓與能與時消息¶
象曰雷電皆至豐¶
<pb:KR1a0008_WYG_011-15a>¶
　荀爽曰豐者隂據不正奪陽之位而行以豐故折獄¶
　𦤺刑以討除之也¶
君子以折獄𦤺刑¶
　虞翻曰君子謂三噬嗑四失正繫在坎獄中故上之¶
　三折四入大過死象故以折獄𦤺刑兌折為刑賁三¶
　得正故无敢折獄也¶
初九遇其配主¶
　虞翻曰妃嬪謂四也四失位在震為主五動體姤遇¶
<pb:KR1a0008_WYG_011-15b>¶
　故遇其配主也¶
雖旬无咎往有尚¶
　虞翻曰謂四失位變成坤應初坤數十四上而之五¶
　成離離為日¶
象曰雖旬无咎過旬災也¶
　虞翻曰體大過故過旬災四上之五坎為災也¶
六二豐其蔀日中見斗往得疑疾¶
　虞翻曰日蔽雲中稱蔀蔀小也謂四二利四之五故¶
<pb:KR1a0008_WYG_011-16a>¶
　豐其蔀噬嗑離為見象在上為日中艮為斗斗七星¶
　也噬嗑艮為星為止坎為北中巽為髙舞星上於中¶
　而舞者北斗之象也離上之三隱坎雲下故日中見¶
　斗四往之五得正成坎坎為疑疾故往得疑疾也¶
有孚發若吉¶
　虞翻曰坎為孚四發之五成坎孚動而得位故有孚¶
　發若吉也¶
象曰有孚發若信以發志也¶
<pb:KR1a0008_WYG_011-16b>¶
　虞翻曰四發之五坎為志也○九家易曰信著於五¶
　然後乃可發其順志¶
九三豐其沛日中見沬¶
　虞翻曰日在雲下稱沛沛不眀也沬小星也噬嗑離¶
　為日艮為沬故日中見沬上之三日入坎雲下故見¶
　沬也○九家易曰大暗謂之沛沬斗杓後小星也¶
折其右肱无咎¶
　虞翻曰兊為折為右噬嗑艮為肱上來之三折艮入¶
<pb:KR1a0008_WYG_011-17a>¶
　兊故折其右肱之三得正故无咎也¶
象曰豐其沛不可大事也¶
　虞翻曰利四之隂故不可大事¶
折其右肱終不可用也¶
　虞翻曰四死大過故終不可用¶
九四豐其蔀¶
　虞翻曰蔀蔽也噬嗑離日之坎雲中故豐其蔀象曰¶
　位不當也¶
<pb:KR1a0008_WYG_011-17b>¶
日中見斗¶
　虞翻曰噬嗑日在上為中上之三為巽巽為入日入¶
　坎雲下幽伏不眀故日中見斗象曰幽不眀是其義¶
　也¶
遇其夷主吉¶
　虞翻曰震為主四行之正成眀夷則三體震為夷主¶
　故遇其夷主吉也○案四處上卦之下以陽居隂履¶
　非其位而比於五故曰遇也夷者傷也主者五也謂¶
<pb:KR1a0008_WYG_011-18a>¶
　四不期相遇而能上行傷五則吉故曰遇其夷主吉¶
　行也¶
象曰豐其蔀位不當也日中見斗幽不眀也¶
　虞翻曰離上變入坎雲下故幽不眀坎幽也¶
遇其夷主吉行也¶
　虞翻曰動體眀夷震為行故曰吉行¶
六五來章有慶譽吉¶
　虞翻曰在内稱來章顯也慶謂五陽出稱慶也譽謂¶
<pb:KR1a0008_WYG_011-18b>¶
　二二多譽五發得正則來應二故來章有慶譽吉也¶
象曰六五之吉有慶也¶
　虞翻曰動而成乾乾為慶¶
上六豐其屋蔀其家¶
　虞翻曰豐大蔀小也三至上體大壯屋象故豐其屋¶
　謂四五已變上動成家人大屋見則家人懷故蔀其¶
　家與泰二同義故象曰天降祥眀以大壯為屋象故¶
　也¶
<pb:KR1a0008_WYG_011-19a>¶
闚其戸闃其无人三歲不覿凶¶
　虞翻曰謂從外闚三應闃空也四動時坤為闔戸闔¶
　故闚其戸坤為空虛三隱伏坎中故闃其無人象曰¶
　自藏也四五易位噬嗑離目為闚闚人者言皆不見¶
　坎為三歲坤㝠在上離象不見故三歲不覿凶○干¶
　寳曰在豐之家居乾之位乾為屋宇故曰豐其屋此¶
　葢記紂之侈造為璿室玉臺也蔀其家者以記紂多¶
　傾國之女也社稷旣亡宮室虛曠故曰闚其戸闃其¶
<pb:KR1a0008_WYG_011-19b>¶
　无人闃无人貌也三者天地人之數也凡國於天地¶
　有興亡焉故王者之亡其家也必天示其祥地出其¶
　妖人反其常非斯三者亦弗之亡也故曰三歲不覿¶
　凶然則璿室之成三年而後亡國矣○案上應於三¶
　三互離巽為戸離為目目而近戸闚之象也旣屋豐¶
　家蔀若闚地戸闃寂无人震木數三故三歲𦤺凶於¶
　災¶
象曰豐其屋天降祥也¶
<pb:KR1a0008_WYG_011-20a>¶
　孟喜曰天降下惡祥也¶
闚其戸闃其无人自藏也¶
　虞翻曰謂三隱伏坎中故自藏者也¶
序卦曰窮大者必失其居故受之以旅¶
　崔憬曰諺云作者不居況窮大甚而能久處乎故必¶
　獲罪去邦羇旅於外矣¶
䷷(艮下/離上)旅小亨旅貞吉¶
　虞翻曰賁初之四否三之五非乾坤往來也與噬嗑¶
<pb:KR1a0008_WYG_011-20b>¶
　之豐同義小謂柔得貴位而順剛麗乎大眀故旅小¶
　亨旅貞吉再言旅者謂四凶惡進退无恒無所容處¶
　故再言旅惡而愍之¶
彖曰旅小亨¶
　姚信曰此本否卦三五交易去其本體故曰客旅○¶
　荀爽曰謂隂升居五與陽通者也¶
柔得中乎外而順乎剛止而麗乎眀是以小亨旅貞吉¶
也¶
<pb:KR1a0008_WYG_011-21a>¶
　蜀才曰否三升五柔得中於外上順於剛九五降三¶
　降不失正止而麗乎眀所以小亨旅貞吉也¶
旅之時義大矣哉¶
　虞翻曰以離日麗天縣象著眀莫大日月故義大也¶
　○王弼曰旅者物失其所居之時也物失所居則咸¶
　願有附豈非智者有為之時故曰旅之時義大矣哉¶
象曰山上有火旅¶
　侯果曰火在山上勢非長久旅之象也¶
<pb:KR1a0008_WYG_011-21b>¶
君子以眀愼用刑而不留獄¶
　虞翻曰君子謂三離為眀艮為愼兊為刑坎為獄賁¶
　初之四獄象不見故以眀愼用刑而不留獄與豐折¶
　獄同義者也¶
初六旅瑣瑣斯其所取災¶
　陸績曰瑣瑣小也艮為小石故曰旅瑣瑣也履非其¶
　正應離之始離為火艮為山以應火災焚自取也故¶
　曰斯其所取災也¶
<pb:KR1a0008_WYG_011-22a>¶
象曰旅瑣瑣志窮災也¶
　虞翻曰瑣瑣最蔽之貌也失位遠應之正介坎坎為¶
　災眚艮手為取謂三動應坎坎為志坤稱窮故曰志¶
　窮災也¶
六二旅卽次懷其資得僮僕貞¶
　九家易曰卽就次舍資財也以隂居二即就其¶
　舎故旅即次承陽有實故懷其資也初者卑賤¶
　二得履之故得僮僕處和得位正居是故曰得僮¶
<pb:KR1a0008_WYG_011-22b>¶
　僕貞矣¶
象曰得僮僕貞終无尤也¶
　虞翻曰艮為僮僕得正承三故得僮僕貞而終无尤¶
　也○案六二履正體艮艮為閽寺僮僕貞之象也¶
九三旅焚其次喪其僮僕貞厲¶
　虞翻曰離為火艮為僮僕三動艮壞故焚其次坤為¶
　喪三動艮滅入坤故喪其僮僕動而失正故貞厲矣¶
象曰旅焚其次亦以傷矣¶
<pb:KR1a0008_WYG_011-23a>¶
　虞翻曰三動體剝故傷也¶
以旅與下其義喪也¶
　虞翻曰三變成坤坤為下為喪故其義喪也¶
九四旅于處得其資斧我心不快¶
　虞翻曰巽為處四焚棄惡人失位遠應故旅于處言¶
　無所從也離為資斧故得其資斧三動四坎為心其¶
　位未至故我心不快也¶
象曰旅于處未得位也得其資斧心未快也¶
<pb:KR1a0008_WYG_011-23b>¶
　王弼曰斧所以斫除荆棘以安其舍者也雖處上體¶
　之下不先於物然而不得其位不獲平坦之地者也¶
　客子所處不得其次而得其資斧之地故其心不快¶
　○案九四失位而居艮上艮為山山非平坦之地也¶
　四體兊巽巽為木兊為金木貫於金卽資斧斫除荆¶
　棘之象者也¶
六五射雉一矢亡¶
　虞翻曰三變坎為弓離為矢故射雉五變乾體矢動¶
<pb:KR1a0008_WYG_011-24a>¶
　雉飛雉象不見故一矢亡矣¶
終以譽命¶
　虞翻曰譽謂二巽為命五終變成乾則二來應已故¶
　終以譽命¶
象曰終以譽命上逮也¶
　虞翻曰逮及也謂二上及也○干寶曰離為雉為¶
　矢巽為木為進退艮為手兊為決有木在手進退其¶
　體矢決于外䠶之象也一隂升乾故曰一矢履非其¶
<pb:KR1a0008_WYG_011-24b>¶
　位下又无應雖復射雉終亦失之故曰一矢亡也一¶
　矢亡者喻有損而小也此記禄父為王者後雖小叛¶
　擾終逮安周室故曰終以譽命矣¶
上九鳥焚其巢旅人先笑後號咷¶
　虞翻曰離為鳥為火巽為木為高四失位變震為筐¶
　巢之象也今巢象不見故鳥焚其巢震為笑震在前¶
　故先笑應在巽巽為號咷巽象在後故後號咷¶
喪牛于易凶¶
<pb:KR1a0008_WYG_011-25a>¶
　虞翻曰謂三動時坤為牛五動成乾乾為易上失三¶
　五動應二故喪牛于易失位无應故凶也五動成遯¶
　六二執之用黄牛之革則旅家所喪牛也¶
象曰以旅在上其義焚也¶
　虞翻曰離火焚巢故其義焚也¶
喪牛于易終莫之聞也¶
　虞翻曰坎耳入兊故終莫之聞○侯果曰離為鳥為¶
　火巽為木為風鳥居木上巢之象也旅而贍資物之¶
<pb:KR1a0008_WYG_011-25b>¶
　所惡也喪牛甚易求之也難雖有智者莫之吉也¶
序卦曰旅而无所容故受之以巽巽者入也¶
　崔憬曰旅寄於外而无所容則必入矣故曰旅无所¶
　容受之以巽¶
䷸(巽下/巽上)巽小亨利有攸往利見大人¶
　虞翻曰遯二之四柔得位而順五剛故小亨也大人¶
　謂五離目為見二失位利在往應五故利有攸往利¶
　見大人矣¶
<pb:KR1a0008_WYG_011-26a>¶
彖曰重巽以申命¶
　陸績曰巽為命令重命令者欲丁寧也¶
剛巽乎中正而志行¶
　陸績曰二得中五得正體兩巽故曰剛巽乎中正也¶
　皆據隂故志行也○虞翻曰剛中正謂五也二失位¶
　動成坎坎為志終變成震震為行也¶
柔皆順乎剛是以小亨¶
　陸績曰隂為卦主故小亨¶
<pb:KR1a0008_WYG_011-26b>¶
利有攸往利見大人¶
　案其義已見繇辭¶
象曰隨風巽君子以申命行事¶
　虞翻曰君子謂遯乾也巽為命重象故申命變至三¶
　坤為事震為行故行事也○荀爽曰巽為號令兩巽¶
　相隨故申命也法敎百端令行為上貴其必從故曰¶
　行事也¶
初六進退利武人之貞¶
<pb:KR1a0008_WYG_011-27a>¶
　虞翻曰巽為進退乾為武人初失位利之正為乾故¶
　利武人之貞矣¶
象曰進退志疑也¶
　荀爽曰風性動進退欲承五為二所據故志以疑也¶
利武人之貞志治也¶
　虞翻曰動而成乾乾為大眀故志治乾元用九天下¶
　治是其義也¶
九二巽在牀下¶
<pb:KR1a0008_WYG_011-27b>¶
　宋衷曰巽為木二陽在上初隂在下牀之象也二无¶
　應於上退而據初心在於下故曰巽在牀下也○荀¶
　爽曰牀下以喻近也二者軍帥三者號令故言牀下¶
　以眀將之所專不過軍中事也¶
用史巫紛若吉无咎¶
　荀爽曰史以書勲巫以告廟紛變若順也謂二以陽¶
　應陽君所不臣軍帥之象征伐旣畢書勲告廟當變¶
　而順五則吉故曰用史巫紛若吉无咎矣¶
<pb:KR1a0008_WYG_011-28a>¶
象曰紛若之吉得中也¶
　荀爽曰謂二以處中和故能變¶
九三頻巽吝¶
　虞翻曰頻頞也謂二已變三體坎艮坎為憂艮為鼻¶
　故頻巽無應在險故吝也¶
象曰頻巽之吝志窮也¶
　荀爽曰乘陽无據為隂所乘號令不行故志窮也¶
六四悔亡田獲三品¶
<pb:KR1a0008_WYG_011-28b>¶
　虞翻曰田謂二也地中稱田失位无應悔也欲二之¶
　初已得應之故悔亡二動得正處中應五五多功故¶
　象曰有功也二動艮為手故稱獲謂艮為狼坎為豕¶
　艮二之初離為雉故獲三品矣○翟𤣥曰田獲三品¶
　下三爻也謂初巽為雞二兊為羊三離雉也○案穀¶
　梁傳曰春獵曰田夏曰苖秋曰蒐冬曰狩田獲三品¶
　一為乾豆二為賔客三為充君之庖注云上殺中心¶
　乾之為豆實次殺中髀骼以供賔客下殺中腹充君¶
<pb:KR1a0008_WYG_011-29a>¶
　之庖厨尊神敬客之義也¶
象曰田獲三品有功也¶
　王弼曰得位承五而依尊履正以斯行命必能獲强¶
　暴遠不仁者也獲而有益莫若三品故曰有功也¶
九五貞吉悔亡无不利无初有終¶
　虞翻曰得位處中故貞吉悔亡无不利也震巽相薄¶
　雷風无形當變之震矣巽究為躁卦故无初有終也¶
先庚三日後庚三日吉¶
<pb:KR1a0008_WYG_011-29b>¶
　虞翻曰震庚也謂變初至二成離至三成震震主庚¶
　離為日震三爻在前故先庚三日謂益時也動四至¶
　五成離終上成震震爻在後故後庚三日也巽初失¶
　正終變成震得位故无初有終吉震究為蕃鮮白謂¶
　巽也巽究為躁卦躁卦謂震也與蠱先甲三日後甲¶
　三日同義五動成蠱乾成於甲震成於庚隂陽天地¶
　之始終故經舉甲庚於蠱彖巽五也¶
象曰九五之吉位正中也¶
<pb:KR1a0008_WYG_011-30a>¶
　虞翻曰居中得正故吉矣¶
上九巽在牀下¶
　虞翻曰牀下為初也窮上反下成震故巽在牀下象¶
　曰上窮也眀當變窮上而復初也○九家易曰上為¶
　宗廟禮封賞出軍皆先告廟然後受行三軍之命將¶
　之所專故曰巽在牀下也¶
喪其資斧貞凶¶
　虞翻曰變至三時離毁入坤坤為喪離為斧故喪其¶
<pb:KR1a0008_WYG_011-30b>¶
　資斧三變失位故貞凶○荀爽曰軍罷師旋亦告於¶
　廟還斧於君故喪資斧正如其故不執臣節則凶故¶
　曰喪其資斧貞凶¶
象曰巽在牀下上窮也¶
　虞翻曰陽窮上反下故曰上窮也¶
喪其資斧正乎凶也¶
　虞翻曰上應於三三動失正故曰正乎凶也¶
序卦曰入而後説之故受之以兊兊者說也¶
<pb:KR1a0008_WYG_011-31a>¶
　崔憬曰巽以申命行事入於刑者也入刑而後説之¶
　所謂人忘其勞死也¶
䷹(兊下/兊上)兊亨利貞¶
　虞翻曰大壯五之三也剛中而柔外二失正動應五¶
　承三故亨利貞也¶
彖曰兊説也¶
　虞翻曰兊口故説也¶
剛中而柔外説以利貞¶
<pb:KR1a0008_WYG_011-31b>¶
　虞翻曰剛中謂二五柔外謂三上也二三四利之正¶
　故説以利貞也¶
是以順乎天而應乎人¶
　虞翻曰大壯乾為天謂五也人謂三矣二變順五承¶
　三故順乎天應乎人坤為順也¶
説以先民民忘其勞¶
　虞翻曰謂二四已變成屯故為勞震喜兌説坤為民¶
　坎為心民心喜説有順比象故忘其勞也¶
<pb:KR1a0008_WYG_011-32a>¶
説以犯難民忘其死¶
　虞翻曰體屯故難也三至上體大過死變成屯民説¶
　無疆故民忘其死坎心為忘或以坤為死也¶
説之大民勸矣哉¶
　虞翻曰體比順象故勞而不怨震為喜笑故人勸也¶
象曰麗澤兊君子以朋友講習¶
　虞翻曰君子大壯乾也陽息見兊學以聚之問以辯¶
　之兌二陽同類為朋伏艮為友坎為習震為講兊¶
<pb:KR1a0008_WYG_011-32b>¶
　兩口對故朋友講習也¶
初九和兊吉¶
　虞翻曰得位四變應已故和兊吉矣¶
象曰和兊之吉行未疑也¶
　虞翻曰四變應初震為行坎為疑故行未疑¶
九二孚兊吉悔亡¶
　虞翻曰孚謂五也四已變五在坎中稱孚二動得位¶
　應之故孚兊吉悔亡矣¶
<pb:KR1a0008_WYG_011-33a>¶
象曰孚兊之吉信志也¶
　虞翻曰二變應五謂四已變坎為志故信志也¶
六三來兊凶¶
　虞翻曰從大壯來失位故來兊凶矣¶
象曰來兊之凶位不當也¶
　案以隂居陽故位不當謟邪求悦所以必凶¶
九四商兊未寧介疾有喜¶
　虞翻曰巽為近利市三倍故稱商兊變之坎水性流¶
<pb:KR1a0008_WYG_011-33b>¶
　震為行謂二已變體比象故未寜與比不寧方來同¶
　義也坎為疾故介疾得位承五故有喜¶
象曰九四之喜有慶也¶
　虞翻曰陽為慶謂五也¶
九五孚于剝有厲¶
　虞翻曰孚謂五也二四變體剝象故孚于剥在坎未¶
　光有厲也¶
象曰孚于剥位正當也¶
<pb:KR1a0008_WYG_011-34a>¶
　案以陽居尊位應二比四孚剥有厲位正當也¶
上六引兊¶
　虞翻曰无應乘陽動而之巽為繩艮為手應在三三¶
　未之正故引兊也¶
象曰上六引兊未光也¶
　虞翻曰二四已變而體屯上三未為離故未光也¶
　¶
　¶
<pb:KR1a0008_WYG_011-34b>¶
　¶
　¶
　¶
　¶
　¶
　¶
　¶
　周易集解卷十一¶

